---
layout: post
title: "První rychlovarná konvice s BlueTooth!"
date: 2005-03-22 19:07
comments: true
categories:
---

První ukázka naprosté technické novinky! Jen pro fajnšmekry! To se prostě nedá nekoupit...

*ETA Digita, Electronic Kettle* není první kuchyňská elektronika, kterou můžete řídit počítačem, ale zcela určitě je to první zařízení, které lze připojit bezdrátově pomocí standardu BlueTooth. Tuto rychlovarnou konvici můžete dokonce ovládat mobilním telefonem! Vzhledem ke kusým informacím, které poskytuje výrobce, jsem neodolal příležitosti tento bonbónek vyzkoušet a přináším první zkušenosti.

### O co jde?

<div style="float: right; margin-left: 20px">
<div><img src="/assets/pix/2005konvice/konvice-uvnitr.jpg" alt="Vnitřek konvice" style="border: 1px solid black" /></div>
<div class="photo_desc">Vnitřek konvice</div>
</div>

Konvice je po mechanické stránce velmi precizně vyrobena, kovový plášť s černou plastovou rukojetí. Tady je výrobcem udávaná specifikace:

* Jednočipový počítač s MIDP/CLDC Java klientem, s pamětí 512kB RAM a Bluetooth modulem
* 1.5" LCD konfigurační displej se třemi ovládacími tlačítky
* středový konektor
* objem 1,5 l
* výkon 2200 W
* nerezová topná miska
* aretované víko konvice
* dvoubarevná světelná indikace provozu
* nerezový filtr ve výlevce
doporučená koncová cena: 6499 Kč

<div style="text-align: center">
<div><img src="/assets/pix/2005konvice/konvice-rezim-nastaveni.jpg" alt="Konvice v režimu nastaveni" style="border: 1px solid black" /></div>
<div style="font-size: 9px; font-family: Arial, Helvetica">Konvice v režimu nastaveni</div>
</div>

### Co to vlastně umí?

Konvici lze ovládat ve dvou režimech: za prvé můžete úplně zapomenout, že máte v rukách technologickou novinku a používat ji osvědčenym způsobem nalej vodu, zmáčkni knoflík, počkej, než se konvice vypne, vylej vodu.<br />
Srdce technomaniaka ovšem může vesele plesat. Konvici lze předávat příkazy na dálku, pomocí jakéhokoliv Bluetooth zařízení, tedy například mobilního telefonu, notebooku, pc, ...<br />
Takovým způsobem lze konvici nejen časovaně zapnout, ale také dalkově nastavit čas, kdy ma být horká voda k dispozici nebo jaká má být výsledná teplota vody.

<div style="text-align: center">
<div><img src="/assets/pix/2005konvice/mobil-vyhledani-zarizeni.jpg" alt="Navázání spojení s Nokií 6230" style="border: 1px solid black" /></div>
<div style="font-size: 9px; font-family: Arial, Helvetica">Navázání spojení konvice s Nokií 6230</div>
</div>

V menu konvice lze navázat komunikaci s dalším kuchyňským zařízením, které dosud sice není v prodeji, ale myšlenka by měla být taková, že konvice se spojí např. s mlýnkem na kávu a dá mu pokyn ke startu v případě, že je umleté kávy málo.


### Popovídejte si s kuchyňským vybavením po ICQ

Perličku ve vybavení konvice tvoří ovládací software, který je dodáván s konvicí na CD, ve verzi pro MS Windows. Pomocí něho lze ovládat jedním stisknutím tlačítka všechny funkce konvice.

<div style="text-align: center">
<div><img src="/assets/pix/2005konvice/konvice-software.gif" alt="Dodávaný software na ovládání konvice" style="border: 1px solid black" /></div>
<div style="font-size: 9px; font-family: Arial, Helvetica">Dodávaný software na ovládání konvice</div>
</div>

Dále CD obsahuje plugin do MS Outlooku, pomocí kterého můžete konvici ovládat z počítače emailem. Respektive z počítače A pošlete email na počítač B, který je přes Bluetooth připojen ke konvici. Nastavíte si vlastní formát zprávy a také text, kterým vám konvice odepíše zpátky v případě, že příkazu porozuměla. Na CD je dokonce rozšíření klienta ICQ, takže pokud vytvoříte konvici vlastní ICQ účet, můžete jí předávat příkazy i tímto způsobem. Není potom problém, abyste si z práce postavili na kafe, aby bylo hotové, hned jak přijdete domů.

<div style="margin: 0 0 0 70px">
<table border="0">
<tr>
<td><div style="text-align: center"><div><img src="/assets/pix/2005konvice/konvice-rezim-prijem-bt.jpg" alt="Konvice v režimu příjmu BlueTooth signálu" style="border: 1px solid black" /></div><div style="font-size: 9px; font-family: Arial, Helvetica">Konvice v režimu příjmu BlueTooth signálu</div></div></td>
<td><div style="text-align: center"><div><img src="/assets/pix/2005konvice/konvice-rezim-vareni.jpg" alt="Konvice v režimu vaření" style="border: 1px solid black" /></div><div style="font-size: 9px; font-family: Arial, Helvetica">Konvice v režimu vaření</div></div></td>
</tr>
</table>
</div>

Hračka je to opravdu pěkná, ale uznejte, že bez Bluetooth kávomlýnku, napojení na vodovod a obsluhy, která vám uvařenou kávu donese do postele, nemá valného využití :o)

----------------------------------

Přidáno:

Množí se dotazy, jakto, že není konvice na internetových stránkách ETA. To také nevím, já jsem sice měl v ruce jen prototyp, ale od začátku tohoto týdne je výrobek oficiálně v prodeji, takže na stránkách by být měl.

----------------------------------

## Diskuze


*Pampaliny* (22. March, 2005, 10:17 am)
to zas nemel nekdo co delat  by mne zajimalo, jestli to ma i pripojku na vodu a automat na nalevani do hrnku  )

*LoLeK* (22. March, 2005, 1:17 pm)
asi je to kec… http://www.eta.cz/_catalogue_item.phtml?id=159090000 - tohle je tomu nejbliz - ale celkem sem to zral  - takova srandicka by se mi asi libila

*EL* (22. March, 2005, 3:10 pm)
…fake:-)

*shgn* (22. March, 2005, 5:20 pm)
chybí mi tam dávkovač mlíčka a držák na fidorku. Jinak dobrý.

- (23. March, 2005, 7:58 am)
april je az za par dni!!!

*4r* (23. March, 2005, 9:55 am)
No, znam jednu firmu, kde maji uz 3 roky konvici pripojenou pres USB k jednomu kompu v siti… Uzitecne, pokud se zazerete do prace a zapomenete, ze jste si postavili vodu na kafe :c) Ale … sekretarka s kavovarem je lepsi… :c)

*jan.minarik* (23. March, 2005, 11:11 am)
Aha, a co přesně ta konvice přes USB udělá?

<b>w</b> (23. March, 2005, 2:56 pm)
Co se pluginů týče, není úplně jasné, k jakým verzím by byly použitelný. Ale jinak parádní  Neplánuješ anglický překlad? To by se i mohlo chytit…

*Rascal* (23. March, 2005, 8:58 pm)
Udržuje teplý kafe na 40 stupních.

*jan.minarik* (24. March, 2005, 9:03 am)
Anglický překlad neplánuju, stránky mám v češtině, stejně jako RSS feed, ani nevím, kam bych to dal. Ale jestli se toho někdo chcete ujmout, určitě se dohodneme, jsem ochoten pomoct, ozvěte se na mail.

*KNOFLIczech* (24. March, 2005, 11:50 am)
No tak to je mazec ….

*Chátra* (25. March, 2005, 7:20 am)
Svého času koloval e-mail na téma M$ Kitchnet, tato konvice do toho naprosto přesně zapadá. Hračka je to pěkná, ale za ty peníze lze pořídit několik spotřebičů s větším využitím…

*Loverman* (30. March, 2005, 1:00 pm)
No kanvia o nicom… Kupil som si tu “Super” kanvicu, ale nic moc…. spojenie sa rozpadava , max. dlzka spojenia nepretrzite bola 20 sekund … Volal som na Hotline ETA a tam mi povedali, ze o probleme vedia a ze im mam kanvicu poslat na UPDATE firmware. A este spominana verzia : ver. 1.0b

*Estefan* (7. April, 2005, 7:26 am)
HALUZ

*Bill G* (20. March, 2006, 10:46 pm)
A máto XPčka? Home nebo Pro? Jakej SP? Já spíš sháním linuxe.

*matej.kuba* (20. March, 2006, 11:19 pm)
Mam ve škole udělat refec na rychlovarnou konvici, tak tam hodim todle, i když je to fake  hehe

*Benny* (2. March, 2008, 1:50 pm)
Pro život nepoužitelné, ale je to pěkný